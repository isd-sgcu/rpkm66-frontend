# นโยบายความเป็นส่วนตัวระบบลงทะเบียนกิจกรรมรับเพื่อนก้าวใหม่ จุฬาลงกรณ์มหาวิทยาลัย

1. บทนิยาม

    1.1. “งานรับเพื่อนก้าวใหม่” หมายความว่า กิจกรรมที่จัดให้นิสิตในจุฬาลงกรณ์มหาวิทยาลัยได้ทำความรู้จักตลอดจนได้เข้าร่วมกิจกรรมสันทนาการร่วมกัน

    1.2. “บ้านรับเพื่อนก้าวใหม่” หมายความว่า กลุ่มนิสิตที่ทำกิจกรรมร่วมกันภายในจุฬาลงกรณ์มหาวิทยาลัย โดยจะรวมไปด้วยนิสิตต่างคณะและต่างชั้นปี

    1.3. “อุปกรณ์” หมายความว่า เครื่องมืออิเล็กทรอนิกส์ที่สามารถนำมาใช้เข้าถึงเว็บไซต์ freshmen2023.sgcu.in.th ได้ อาจรวมไปถึงแต่ไม่จำกัดเพียง

-   คอมพิวเตอร์
-   สมาร์ตโฟน
-   แท็บเล็ต

    1.4. “ข้อมูล” หมายความว่า ข้อมูลในลักษณะใด ๆ ทั้งที่เป็นข้อมูลที่สามารถเข้าใจได้โดยบุคคลทั่วไปหรือไม่ก็ได้ โดยเป็นข้อมูลที่อุปกรณ์ต่าง ๆ สามารถเข้าถึงได้โดยอัตโนมัติหรือถูกจัดไว้อย่างเป็นระบบพร้อมให้เข้าถึงข้อมูลเพื่อใช้ใน

    1.4.1. การเก็บรวบรวมเพื่อการประมวลผลของอุปกรณ์นั้น หรือเพื่อเป็นส่วนหนึ่งของระบบข้อมูลเพื่อการประมวลผลนั้น

    1.4.2. การประมวลผลโดยอุปกรณ์นั้นตามคำสั่งหรือโปรแกรมที่กำหนดไว้

    1.5. “ข้อมูลส่วนบุคคล” หมายความว่า ข้อมูลที่สามารถเชื่อมโยงกับบุคคลหรือสามารถระบุตัวตนได้ อาจรวมไปถึงแต่ไม่จำกัดเพียง ชื่อตัว ชื่อสกุล เลขโทรศัพท์ ที่อยู่อีเมล หรือข้อมูลส่วนบุคคล แต่ไม่รวมถึงข้อมูลที่ไม่ได้ระบุตัวตนผู้ใช้โดยเฉพาะ

    1.6. “ระบบ” หมายความรวมถึง บริการ เนื้อหา ฟีเจอร์ เทคโนโลยี หรือคุณสมบัติ ตลอดจนเว็บไซต์ แอปพลิเคชัน และบริการทั้งหมด

    1.7. “เว็บไซต์” หมายความรวมถึง เว็บไซต์ แอปพลิเคชัน แพลตฟอร์มโซเชียลมีเดียอย่างเป็นทางการ หรือคุณสมบัติอื่น ๆ ทางออนไลน์ที่คณะผู้จัดงานเป็นผู้จัดทำขึ้นมา ในที่นี้คือเว็บไซต์ freshmen2023.sgcu.in.th

    1.8. "ผู้ใช้" หมายความว่า บุคคลที่ใช้บริการหรือเข้าใช้เว็บไซต์

    1.9. "คุกกี้" หมายความว่า ไฟล์ข้อความขนาดเล็กที่เว็บไซต์ส่งไปยังอุปกรณ์ของผู้ใช้ เพื่อที่จะระบุตัวตนหรือเก็บข้อมูลในเบราว์เซอร์ของผู้ใช้

    1.10. "เจ้าของข้อมูลส่วนบุคคล" หมายความว่า บุคคลที่ข้อมูลส่วนบุคคลนั้นระบุไปถึง มิใช่กรณีที่บุคคลมีความเป็นเจ้าของข้อมูล หรือเป็นผู้สร้างหรือเก็บรวบรวมข้อมูลนั้นเองเท่านั้น บุคคลในที่นี้หมายถึง บุคคลธรรมดาเท่านั้น แต่ไม่รวมถึงนิติบุคคลที่จัดตั้งขึ้นตามกฎหมาย ในที่นี่ผู้ใช้งานเว็บไซต์จะเป็นเจ้าของข้อมูลส่วนบุคคล

    1.11. “ประมวลผล” หมายถึง การดำเนินการใด ๆ ต่อข้อมูลส่วนบุคคลของผู้ใช้ซึ่งรวมถึงการเก็บรวมรวม ใช้ จัดเก็บ เปิดเผย และลบข้อมูลส่วนบุคคล

    1.12. “ฐานการประมวลผล” หมายถึง เหตุผลความจำเป็นในการประมวลผลข้อมูลส่วนบุคคลตามมาตรา 24 และเงื่อนไขพิเศษในการประมวลผลข้อมูลอ่อนไหวตามมาตรา 26 ของพระราชบัญญัติคุ้มครองข้อมูลส่วนบุคคล พ.ศ. 2562

2. บุคคลที่มีอายุต่ำกว่า 10 ปีบริบูรณ์ จะไม่สามารถใช้บริการเว็บไซต์หรือเข้าเว็บไซต์ได้ โดยคณะผู้จัดงานจะไม่เก็บรวบรวมข้อมูล รวมถึงข้อมูลส่วนบุคคลโดยเจตนา หากคณะผู้จัดงานพบเจอว่าได้เก็บข้อมูลส่วนบุคคลของบุคคลที่มีอายุต่ำกว่า 10 ปีบริบูรณ์ จะลบข้อมูลดังกล่าวออกทันที

3. เอกสารนี้เป็นนโยบายความเป็นส่วนตัวของเว็บไซต์ freshmen2023.sgcu.in.th โดยคณะผู้จัดงานมีฐานะเป็นผู้ควบคุมข้อมูลส่วนบุคคลตามพระราชบัญญัติคุ้มครองข้อมูลส่วนบุคคล พ.ศ. 2562 ซึ่งนโยบายความเป็นส่วนตัวฉบับนี้จะได้อธิบายว่าคณะผู้จัดงานได้เก็บรวบรวมและใช้ข้อมูลส่วนบุคคลของผู้ใช้ตามขอบเขตและวัตถุประสงค์ตามที่ให้ไว้ ผู้ใช้สามารถติตต่อคณะผู้จัดงานได้ทางช่องทางการติดต่อขององค์การบริหารสโมสรนิสิตจุฬาลงกรณ์มหาวิทยาลัย

4. คณะผู้จัดงานได้เก็บข้อมูลของผู้ใช้ ดังต่อไปนี้
   คณะผู้จัดงานเก็บรวบรวมข้อมูลส่วนบุคคลของผู้ใช้ ดังต่อไปนี้

-   ข้อมูลอัตลักษณ์ เช่น ชื่อ-นามสกุล, ชื่อเล่น
-   ข้อมูลที่อยู่หรือที่ติดต่อ เช่น เบอร์โทรศัพท์, อีเมล, Line ID, เบอร์ติดต่อฉุกเฉิน
    นอกจากนี้ คณะผู้จัดงานอาจประมวลผลข้อมูลส่วนบุคคลประเภทพิเศษที่มีความอ่อนไหว เช่น
-   ข้อมูลสุขภาพ เช่น โรคประจำตัว, ยาที่แพ้, อาหารที่แพ้, ข้อจำกัดด้านอาหาร

5.  คณะผู้จัดงานเก็บรวบรวมข้อมูลส่วนบุคคลจากผู้ใช้โดยตรงผ่านกระบวนการหรือช่องทางเว็บไซต์ freshmen2023.sgcu.in.th

6.  คณะผู้จัดงานได้ใช้ข้อมูลส่วนบุคคลของผู้ใช้เพื่อการดำเนินการทั้งหลายตามวัตถุประสงค์ เพื่อให้คณะผู้จัดงานใช้สำหรับ
    6.1. ดำเนินกิจกรรมรับเพื่อนก้าวใหม่

    6.2. การติดต่อประชาสัมพันธ์ผู้ใช้

    6.3. การส่งข้อมูลดังกล่าวไปยังบ้านรับเพื่อนสำหรับการดำเนินกิจกรรมภายใน
    การประมวลผลดังกล่าวอยู่บนฐานของความยินยอมซึ่งผู้ใช้สามารถเลือกให้ความยินยอมใน
    การประมวลผลข้อมูลตามเว็บไซต์ลงทะเบียน คณะผู้จัดงานจะประมวลผลข้อมูลส่วนบุคคลของ
    ผู้ใช้ตามวัตถุประสงค์ที่ได้แจ้งไว้เท่านั้น

7.  ภายใต้ขอบเขตและวัตถุประสงค์การประมวลผลตามประกาศความเป็นส่วนตัวฉบับนี้ คณะผู้จัดงานไม่มีความจำเป็นจะต้องส่งหรือเปิดเผยข้อมูลส่วนบุคคลของผู้ใช้ไปยังหน่วยงานภายนอก แต่ข้อมูลดังกล่าวของผู้ใช้งานอาจถูกติดตามและบันทึกโดย Google Analytic

8.  คณะผู้จัดงานอาจแบ่งปันข้อมูลส่วนบุคคลของผู้ใช้ให้กับหน่วยงานหรือบุคคลที่สังกัดอยู่ในจุฬาลงกรณ์มหาวิทยาลัยเท่านั้น คณะผู้จัดงานจะไม่แบ่งปันข้อมูลให้กับหน่วยงานหรือบุคคลที่มิได้สังกัดอยู่ในจุฬาลงกรณ์มหาวิทยาลัย ยกเว้นจะมีคำสั่งจากศาลเท่านั้น หากผู้ใช้ให้ความยินยอม คณะผู้จัดงานจะแบ่งปันข้อมูลของผู้ใช้ตามที่ระบุไว้ในข้อนี้

9.  ภายใต้ขอบเขตและวัตถุประสงค์การประมวลผลตามประกาศความเป็นส่วนตัวฉบับนี้ คณะผู้จัดงานไม่มีความจำเป็นจะต้องส่งหรือโอนข้อมูลส่วนบุคคลของผู้ใช้ไปยังต่างประเทศ

10. คณะผู้จัดงานได้จัดให้มีมาตรการรักษาความมั่นคงปลอดภัยสำหรับข้อมูลส่วนบุคคลของผู้ใช้ นอกจากนี้ หน่วยงานภายนอกซึ่งประมวลผลข้อมูลส่วนบุคคลให้คณะผู้จัดงานจะต้องตกลงที่จะรักษาความมั่นคงปลอดภัยของข้อมูลส่วนบุคคลของผู้ใช้

11. คณะผู้จัดงานจะจัดเก็บข้อมูลส่วนบุคคลของผู้ใช้ภายในระยะเวลาที่จำเป็นในการดำเนินการตามวัตถุประสงค์ของการจัดกิจกรรมงานรับเพื่อนก้าวใหม่ เมื่อกิจกรรมดังกล่าวสิ้นสุดลง คณะผู้จัดงานจะทำการปิดเซิร์ฟเวอร์และลบข้อมูลส่วนบุคคลของผู้ใช้โดยเร็วที่สุด

12. ภายใต้พระราชบัญญัติคุ้มครองข้อมูลส่วนบุคคล พ.ศ. 2562 ผู้ใช้มีสิทธิดังต่อไปนี้

-   สิทธิในการเพิกถอนความยินยอมในกรณีที่คณะผู้จัดงานขอความยินยอมของผู้ใช้เพื่อประมวลผลข้อมูลส่วนบุคคลของผู้ใช้
-   สิทธิในการเข้าถึงข้อมูลส่วนบุคคล โดยผู้ใช้สามารถขอรับสำเนาข้อมูลของผู้ใช้และตรวจสอบว่าคณะผู้จัดงานได้ประมวลผลข้อมูลตามกฎหมายหรือไม่
-   สิทธิในการลบข้อมูลส่วนบุคคล โดยผู้ใช้สามารถขอให้ลบ ทำลาย หรือทำให้ข้อมูลส่วนบุคคลเป็นข้อมูลที่ไม่สามารถระบุตัวผู้ใช้ได้ ในกรณีดังต่อไปนี้
    -   เมื่อหมดความจำเป็นในการประมวลผลข้อมูลส่วนบุคคล
    -   เมื่อผู้ใช้ถอนความยินยอมในการประมวลผลข้อมูลส่วนบุคคล และคณะผู้จัดงานไม่มีฐานการประมวลผลตามกฎหมายที่จะประมวลผลข้อมูลส่วนบุคคลนั้นได้ต่อไป
    -   เมื่อข้อมูลส่วนบุคคลถูกประมวลผลโดยไม่ชอบด้วยกฎหมาย
-   สิทธิในการระงับการใช้ข้อมูลส่วนบุคคล โดยผู้ใช้สามารถขอให้ระงับการใช้ข้อมูลส่วนบุคคลของผู้ใช้ได้ ในกรณีดังต่อไปนี้
    -   เมื่ออยู่ในระหว่างการตรวจสอบตามที่ผู้ใช้ขอให้แก้ไขข้อมูลส่วนบุคคล
    -   เมื่อเป็นข้อมูลส่วนบุคคลที่ต้องลบหรือทำลาย แต่ผู้ใช้ขอให้ระงับการใช้แทน
    -   เมื่อข้อมูลส่วนบุคคลหมดความจำเป็นในการเก็บรักษาไว้ตามวัตถุประสงค์ แต่ผู้ใช้มีความจำเป็นต้องขอให้เก็บรักษาไว้เพื่อใช้ในการก่อตั้งสิทธิเรียกร้องตามกฎหมาย การปฏิบัติตามหรือการใช้สิทธิเรียกร้องตามกฎหมาย หรือการยกขึ้นต่อสู้สิทธิเรียกร้องตามกฎหมาย
    -   เมื่ออยู่ในระหว่างการพิสูจน์หรือตรวจสอบตามคำขอใช้สิทธิในการคัดค้านของผู้ใช้
-   สิทธิในการแก้ไขข้อมูลส่วนบุคคล หากผู้ใช้พบว่าข้อมูลของผู้ใช้ไม่ถูกต้อง ไม่สมบูรณ์ และไม่เป็นปัจจุบัน ผู้ใช้สามารถขอแก้ไขข้อมูลของผู้ใช้ได้ เพื่อให้ข้อมูลของผู้ใช้ถูกต้อง สมบูรณ์และเป็นปัจจุบัน

13. เอกสารนี้เป็นนโยบายความเป็นส่วนตัวของการใช้งานเว็บไซต์ freshmen2023.sgcu.in.th คณะผู้จัดงาน ขอสงวนสิทธิในการทบทวนและปรับปรุงนโยบายนี้ตามที่เห็นสมควร โดยจะแจ้งให้ผู้ใช้ทราบถึงการเปลี่ยนแปลงประกาศความเป็นส่วนตัวฉบับนี้ต่อไป
