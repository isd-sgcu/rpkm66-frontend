หนังสือให้ความยินยอมการถ่ายภาพ ถ่ายวิดีโอในกิจกรรมรับเพื่อนก้าวใหม่ ปี 2566 เพื่อใช้ เผยแพร่
ตามกฎหมายว่าด้วยข้อมูลส่วนบุคคลการเผยแพร่ภาพถ่าย ดิจิตอล วีดีโอ บนเว็บไซต์ บนอินเตอร์เน็ตหรือกระดานข่าวอื่น ๆ ในที่สาธารณะชนหรือการจัดเก็บรูปภาพไว้ในคลังหรือตามสถานที่ ใด ๆ ของกิจกรรมรับเพื่อนก้าวใหม่ 2566  เพื่อนำรูปภาพไปใช้สำหรับวัตถุประสงค์ดังต่อไปนี้ 

1. เพื่อนำภาพและวิดีโอ ไปเป็น footage ประกอบการทำโพสต์ประชาสัมพันธ์ ที่เกี่ยวข้องกับงานรับเพื่อนก้าวใหม่ในปีนี้และปีถัด ๆ ไป 
2. เพื่อส่งมอบภาพและวิดีโอให้ผู้เข้าร่วมงาน
3. เพื่อนำเสนอกิจกรรมและแผนงานที่วางไว้กับทางคณะผู้จัดงานและผู้สนับสนุน

การดำเนินการนี้จึงจำเป็นต้องได้รับความยินยอมจากผู้ถูกบันทึกภาพดังกล่าว เพื่อคุ้มครองจากการละเมิดความเป็นส่วนตัวโดยการจัดการข้อมูลส่วนบุคคลอย่างปลอดภัยในกิจกรรมรับเพื่อนก้าวใหม่ 2566

ข้าพเจ้ารับทราบและยินยอมในการ

· อนุญาตให้มีการบันทึกบทสนทนา
· อนุญาตให้มีการถ่ายภาพนิ่งหรือวิดีโอ อนุญาตให้นำบทสัมภาษณ์ ภาพนิ่งและภาพวิดีโอ ออกเผยแพร่โดย
· ชื่อและใบหน้าของข้าพเจ้าจะได้รับการเก็บเป็นความลับ หากข้าพเจ้าไม่ต้องการแสดงตัว

หากข้าพเจ้ามีข้อขัดข้องประการใดระหว่างการร่วมกิจกรรมหรือให้สัมภาษณ์ ข้าพเจ้ามีสิทธิ์ที่จะสอบถาม และขอข้อมูลเพิ่มเติมโดยละเอียด 
หากข้าพเจ้ารู้สึกอึดอัด ไม่ต้องการตอบคำถาม ข้าพเจ้ามีสิทธิที่จะไม่ตอบคำถาม หรือหยุดการให้สัมภาษณ์ และการถ่ายภาพนิ่ง และ/หรือภาพวิดีโอ
ข้าพเจ้าได้รับทราบและยอมรับว่าข้าพเจ้าไม่มีสิทธิในการเรียกรับค่าตอบแทนภายหลังการให้ความยินยอม
ภายใต้พระราชบัญญัติคุ้มครองข้อมูลส่วนบุคคล พ.ศ. 2562 ผู้เข้าร่วมงานมีสิทธิดังต่อไปนี้ 
· สิทธิในการเพิกถอนความยินยอมในกรณีที่คณะผู้จัดงานขอความยินยอมของผู้เข้าร่วมงานเพื่อประมวลผลข้อมูลส่วนบุคคลของผู้เข้าร่วมงาน
· สิทธิในการเข้าถึงข้อมูลส่วนบุคคล โดยผู้เข้าร่วมงานสามารถขอรับสำเนาข้อมูลของผู้เข้าร่วมงานและตรวจสอบว่าคณะผู้จัดงานได้ประมวลผลข้อมูลตามกฎหมายหรือไม่
· สิทธิในการลบข้อมูลส่วนบุคคล โดยผู้เข้าร่วมงานสามารถขอให้ลบ ทำลาย หรือทำให้ข้อมูลส่วนบุคคลเป็นข้อมูลที่ไม่สามารถระบุตัวผู้เข้าร่วมงานได้ ในกรณีดังต่อไปนี้
· เมื่อหมดความจำเป็นในการประมวลผลข้อมูลส่วนบุคคล
· เมื่อผู้เข้าร่วมงานถอนความยินยอมในการประมวลผลข้อมูลส่วนบุคคล และคณะผู้จัดงานไม่มีฐานการประมวลผลตามกฎหมายที่จะประมวลผลข้อมูลส่วนบุคคลนั้นได้ต่อไป
· เมื่อข้อมูลส่วนบุคคลถูกประมวลผลโดยไม่ชอบด้วยกฎหมาย
· สิทธิในการระงับการใช้ข้อมูลส่วนบุคคล โดยผู้เข้าร่วมงานสามารถขอให้ระงับการใช้ข้อมูลส่วนบุคคลของผู้เข้าร่วมงานได้ ในกรณีดังต่อไปนี้
  · เมื่ออยู่ในระหว่างการตรวจสอบตามที่ผู้เข้าร่วมงานขอให้แก้ไขข้อมูลส่วนบุคคล
  · เมื่อเป็นข้อมูลส่วนบุคคลที่ต้องลบหรือทำลาย แต่ผู้เข้าร่วมงานขอให้ระงับการใช้แทน
  · เมื่อข้อมูลส่วนบุคคลหมดความจำเป็นในการเก็บรักษาไว้ตามวัตถุประสงค์ แต่ผู้เข้าร่วมงานมีความจำเป็นต้องขอให้เก็บรักษาไว้เพื่อใช้ในการก่อตั้งสิทธิเรียกร้องตามกฎหมาย การปฏิบัติตามหรือการใช้สิทธิเรียกร้องตามกฎหมาย หรือการยกขึ้นต่อสู้สิทธิเรียกร้องตามกฎหมาย
  · เมื่ออยู่ในระหว่างการพิสูจน์หรือตรวจสอบตามคำขอใช้สิทธิในการคัดค้านของผู้เข้าร่วมงาน
· สิทธิในการแก้ไขข้อมูลส่วนบุคคล หากผู้เข้าร่วมงานพบว่าข้อมูลของผู้เข้าร่วมงานไม่ถูกต้อง ไม่สมบูรณ์ และไม่เป็นปัจจุบัน  ผู้เข้าร่วมงานสามารถขอแก้ไขข้อมูลของผู้เข้าร่วมงานได้ เพื่อให้ข้อมูลของผู้เข้าร่วมงานถูกต้อง สมบูรณ์และเป็นปัจจุบัน

ข้าพเจ้าให้ความยินยอมในการถ่ายภาพ ถ่ายวิดีโอ ใช้ เผยแพร่ภาพถ่ายและวิดีโอ จึงได้ทำสัญลักษณ์ไว้ในระบบอิเล็กทรอนิกส์ที่คณะผู้จัดงานจัดทำไว้เป็นสำคัญ

***ในกรณีเจ้าของภาพถ่ายหรือวิดีโอเป็นผู้มีอายุไม่เกิน 10 ปี
ข้าพเจ้าขอให้ความยินยอมแก่เด็กชาย/เด็กหญิง ผู้เป็นเจ้าของภาพถ่าย ทำหนังสือยินยอมอนุญาตให้สิทธิเผยแพร่ภาพถ่าย วีดีโอ เนื้อหา ข้อมูลในกิจกรรมรับเพื่อนก้าวใหม่ ของจุฬาลงกรณ์มหาวิทยาลัย จึงได้ทำสัญลักษณ์ไว้ในระบบอิเล็กทรอนิกส์ที่คณะผู้จัดงานจัดทำไว้เป็นสำคัญ
