# เงื่อนไขการใช้งาน

1. คำนิยามในเงื่อนไขการใช้งานฯ ฉบับนี้

    1.1. “เงื่อนไขการใช้งานฯ” หมายความว่า เงื่อนไขการใช้งานเว็บไซต์ freshmen2023.sgcu.in.th

    1.2. “อุปกรณ์” หมายความว่า เครื่องมืออิเล็กทรอนิกส์ที่สามารถนำมาใช้เข้าถึงเว็บไซต์ freshmen2023.sgcu.in.th ได้ โดยรวมไปด้วย แต่ไม่จำกัดเพียง

-   คอมพิวเตอร์
-   สมาร์ตโฟน
-   แท็บเล็ต

    1.3. “ข้อมูล” หมายความว่า ข้อมูลในลักษณะใด ๆ ทั้งที่เป็นข้อมูลที่สามารถเข้าใจได้โดยบุคคลทั่วไปหรือไม่ก็ได้ โดยเป็นข้อมูลที่อุปกรณ์ต่าง ๆ สามารถเข้าถึงได้โดยอัตโนมัติหรือถูกจัดไว้อย่างเป็นระบบพร้อมให้เข้าถึงข้อมูลเพื่อใช้ในการเก็บรวบรวมเพื่อการประมวลผลของอุปกรณ์นั้น หรือเพื่อเป็นส่วนหนึ่งของระบบข้อมูลเพื่อการประมวลผลนั้นตามคำสั่งหรือโปรแกรมที่กำหนดไว้

    1.4. “ข้อมูลส่วนบุคคล” หมายความว่า ข้อมูลที่สามารถเชื่อมโยงกับบุคคลหรือสามารถระบุตัวตนได้ อาจรวมไปถึง แต่ไม่จำกัดเพียง ชื่อตัว ชื่อสกุล เลขโทรศัพท์ ที่อยู่อีเมล หรือข้อมูลส่วนบุคคล ไม่รวมถึงข้อมูลที่ไม่ได้ระบุตัวตนผู้ใช้โดยเฉพาะ

    1.5. “บัญชี” หมายความว่า บัญชีที่ได้ลงทะเบียนไว้กับ freshmen2023.sgcu.in.th โดยผ่านข้อมูลทะเบียนกลางของจุฬาลงกรณ์มหาวิทยาลัย

    1.6. “บริการ” หมายความรวมถึง บริการ เนื้อหา ฟีเจอร์ เทคโนโลยี หรือคุณสมบัติ ตลอดจนเว็บไซต์ แอปพลิเคชัน และบริการทั้งหมดที่เกี่ยวข้องกับ freshmen2023.sgcu.in.th

    1.7. “ผู้ใช้” หมายความว่า บุคคลที่ใช้บริการหรือเข้าใช้เว็บไซต์ freshmen2023.sgcu.in.th

    1.8. “คุกกี้” หมายความว่า ไฟล์ข้อความขนาดเล็กที่เว็บไซต์ส่งไปยังอุปกรณ์ของผู้ใช้ เพื่อที่จะระบุตัวตนหรือเก็บข้อมูลในเบราว์เซอร์ของผู้ใช้

    1.9. “เจ้าของข้อมูลส่วนบุคคล” หมายความว่า บุคคลที่ข้อมูลส่วนบุคคลนั้นระบุไปถึง มิใช่กรณีที่บุคคลมีความเป็นเจ้าของข้อมูล หรือเป็นผู้สร้างหรือเก็บรวบรวมข้อมูลนั้นเองเท่านั้น บุคคลในที่นี้หมายถึง บุคคลธรรมดาเท่านั้น แต่ไม่รวมถึงนิติบุคคลที่จัดตั้งขึ้นตามกฎหมาย

2. เงื่อนไขการใช้งานฯ ฉบับนี้มีผลกับทุกบุคคลที่เข้ามาใช้งานเว็บไซต์ ผู้ใช้ทุกบุคคลจะต้องใช้งานเว็บไซต์ตามที่ระบุไว้ในเงื่อนไขฯ ฉบับนี้ โดยผู้ใช้จะไม่สามารถใช้งานเว็บไซต์และสร้างบัญชีได้ หากไม่ได้ตกลงยอมรับเงื่อนไขการใช้งานฯ ฉบับนี้

3. freshmen2023.sgcu.in.th อาจเปลี่ยนแปลงแก้ไขเงื่อนไขการใช้งานฯ ฉบับนี้ได้ตลอดเวลา ตามที่ freshmen2023.sgcu.in.th เห็นสมควรซึ่งจะอยู่ภายใต้เงื่อนไขการใช้งานฯ ฉบับนี้ ในกรณีดังกล่าว freshmen2023.sgcu.in.th จะแจ้งเนื้อหาของเงื่อนไขการใช้งานฯ รวมถึงวันที่มีผลบังคับใช้บนเว็บไซต์ หรืออาจแจ้งให้ทราบด้วยวิธีการอื่นใดตามที่ freshmen2023.sgcu.in.th กำหนด ทั้งนี้ เงื่อนไขการใช้งานฯ ฉบับแก้ไขจะมีผลบังคับใช้ตามวันที่กำหนดต่อไป

4. เมื่อใช้งาน ผู้ใช้งานมีความจำเป็นต้องสมัครบัญชี โดยการลงทะเบียนด้วยข้อมูลบางประการ ทั้งนี้ ผู้ใช้ต้องให้ข้อมูลที่เป็นความจริง ถูกต้อง ครบถ้วน โดยหากเกิดความเสียหายอันเกิดขึ้นจากการละเว้นในหน้าที่ของผู้ใช้เอง freshmen2023.sgcu.in.th สงวนสิทธิ์ในการรับผิดชอบในความเสียหายทั้งสิ้น

5. freshmen2023.sgcu.in.th สงวนสิทธิ์ในการลบบัญชีใด ๆ ซึ่งเจ้าของบัญชีได้กระทำการที่ขัดต่อเงื่อนไขการใช้งานฯ ฉบับนี้ โดยไม่ต้องบอกกล่าวล่วงหน้าใด ๆ แก่ผู้ใช้บัญชีดังกล่าวได้ทราบก่อน

6. บุคคลที่มีอายุต่ำกว่า 10 ปีบริบูรณ์ จะไม่สามารถใช้บริการเว็บไซต์หรือสร้างบัญชีได้

7. ผู้ใช้ต้องอ่านและทำความเข้าใจนโยบายความเป็นส่วนตัวก่อน จึงจะสามารถใช้งานเว็บไซต์ได้ freshmen2023.sgcu.in.th จะคุ้มครองความเป็นส่วนตัว และข้อมูลส่วนบุคคลของผู้ใช้อย่างเหมาะสมตามนโยบายความเป็นส่วนตัว freshmen2023.sgcu.in.th จะใช้ความระมัดระวังเพื่อให้แน่ใจว่ามีการจัดการข้อมูลซึ่งเก็บรวบรวมจากผู้ใช้อย่างเหมาะสมและปลอดภัย

8. ผู้ใช้เป็นผู้รับผิดชอบจัดหาอุปกรณ์ ระบบปฏิบัติการ วิธีการเชื่อมต่อสื่อสารและกระแสไฟฟ้า อินเทอร์เน็ต ฯลฯ ซึ่งจำเป็นต่อการใช้งาน ทั้งนี้ ผู้ใช้เป็นผู้ออกค่าใช้จ่ายทั้งสิ้น

9. freshmen2023.sgcu.in.th สงวนสิทธิ์ในการจำกัดการใช้งานทั้งหมด หรือบางส่วนของผู้ใช้ การสงวนสิทธิ์ดังกล่าวขึ้นอยู่กับเงื่อนไขที่ freshmen2023.sgcu.in.th เห็นสมควร

10. freshmen2023.sgcu.in.th สงวนสิทธิ์ในการแก้ไขหรือเปลี่ยนแปลงเงื่อนไขการใช้งานฯ ทั้งหมดหรือบางส่วนโดยไม่ต้องแจ้งผู้ใช้ล่วงหน้าตามที่ freshmen2023.sgcu.in.th เห็นสมควร

11. freshmen2023.sgcu.in.th อาจสงวนหรือระงับการใช้งานทั้งหมดหรือบางส่วน โดยไม่ต้องแจ้งให้ผู้ใช้ทราบล่วงหน้า เมื่อ freshmen2023.sgcu.in.th เห็นว่ามีความจำเป็น

12. ผู้ใช้ไม่สามารถกระทำการดังต่อไปนี้เมื่อใช้งานเว็บไซต์

-   การกระทำที่ฝ่าฝืนกฎหมาย ข้อบังคับ คำพิพากษา มติหรือคำสั่งศาล มาตรการทางปกครองหรือข้อตกลงใด ๆ ที่มีผลผูกพันทางกฎหมายทั้งสิ้น
-   การกระทำที่ละเมิดสิทธิในทรัพย์สินทางปัญญา
-   การกระทำที่แสดงออกหรือส่งต่อซึ่งการแสดงออกที่มีลักษณะรุนแรงหรือเกี่ยวข้องกับเพศอย่างชัดเจน การแสดงออกซึ่งภาพอนาจารหรือการทารุณกรรมทุกรูปแบบ การแสดงออกซึ่งนำไปสู่การเลือกปฏิบัติทางด้านเชื้อชาติ สัญชาติ ความเชื่อ เพศ สถานะทางสังคม ถิ่นกำเนิด ครอบครัว และอื่น ๆ ที่เกี่ยวข้อง การแสดงออกที่ชักชวนหรือส่งเสริมการฆ่าตัวตาย พฤติกรรมการทำร้ายตัวเอง การใช้ยาในทางที่ผิด หรือการแสดงออกใด ๆ ซึ่งเป็นการต่อต้านสังคมอันประกอบด้วยเนื้อหาที่ต่อต้านสังคมและทำให้บุคคลอื่นเกิดความไม่สบายใจ เป็นต้น
-   การกระทำที่อาจทำให้ผู้อื่นหรือบุคคลภายนอกเข้าใจผิดหรือการจงใจเผยแพร่ข้อมูลเท็จเกี่ยวกับ freshmen2023.sgcu.in.th
-   การกระทำที่มีการใช้งาน เพื่อการขาย การตลาด การโฆษณา การชักชวน หรือวัตถุประสงค์ทางการค้าอื่น ๆ การกระทำที่มีการใช้งาน เพื่อการกระทำทางเพศหรือการกระทำที่อนาจาร การกระทำที่มิชอบด้วยกฎหมาย การกระทำที่ใช้งาน เพื่อวัตถุประสงค์ในการคุกคาม หรือการหมิ่นประมาทใส่ร้ายผู้ใช้อื่น ๆ หรือการกระทำใด ๆ ซึ่งใช้งาน เพื่อวัตถุประสงค์อื่นที่มิใช่จุดประสงค์ที่แท้จริงของการให้บริการ
-   การกระทำที่เป็นการเก็บรวบรวม เปิดเผย หรือการให้ข้อมูลส่วนบุคคลของบุคคลอื่น ข้อมูลที่จดทะเบียน ประวัติผู้ใช้ หรือข้อมูลอื่น ๆ ในทำนองเดียวกันโดยไม่ชอบด้วยกฎหมายหรือไม่เหมาะสม
-   การกระทำซึ่งเป็นการแทรกแซงเครื่องแม่ข่าย หรือระบบเครือข่ายของการให้บริการ การกระทำซึ่งเป็นการใช้งานในทางที่ผิดด้วยการใช้บอต เป็นเครื่องมือเพื่อโกงหรือด้วยวิธีการทางเทคนิคอื่น ๆ การกระทำที่ใช้ข้อบกพร่องของการบริการ และการกระทำที่เป็นการแทรกแซงการให้บริการของ freshmen2023.sgcu.in.th หรือการใช้งานของผู้ใช้
-   การถอดรหัสซอร์สโค้ดของบริการโดยวิธีวิศวกรรมย้อนกลับ การถอดประกอบหรือสิ่งที่คล้ายคลึงกัน
-   การกระทำที่ให้ความช่วยเหลือหรือส่งเสริมกิจกรรมใด ๆ ที่ระบุไว้ใน (1) ถึง (8) ข้างต้น
-   การกระทำอื่นใดนอกจากที่ระบุในข้อ (1) ถึง (8) ที่ freshmen2023.sgcu.in.th เห็นว่าไม่เหมาะสม

13. ผู้ใช้ต้องใช้บริการเว็บไซต์นี้ด้วยความเสี่ยงของตน และเป็นผู้รับผิดชอบแต่เพียงผู้เดียวต่อการกระทำทั้งหมดหรือการกระทำใด ๆ ที่กระทำไปอันเนื่องมาจากการใช้งานนี้

14. freshmen2023.sgcu.in.th อาจระงับการให้บริการ ทั้งหมดหรือบางส่วน ลบบัญชีหรือยกเลิกข้อตกลงใด ๆ เกี่ยวกับการให้บริการระหว่างผู้ใช้ และ freshmen2023.sgcu.in.th (รวมถึงแต่ไม่จำกัดเพียง ข้อตกลงใด ๆ ตามเงื่อนไขการใช้งานฯ ฉบับนี้) หรือใช้มาตรการอื่นใดที่ freshmen2023.sgcu.in.th พิจารณาว่ามีความจำเป็นและเหมาะสมโดยไม่ต้องแจ้งให้ผู้ใช้ทราบล่วงหน้า ในกรณีที่ผู้ใช้รายนั้นกระทำการหรือไม่สามารถกระทำการอย่างหนึ่งอย่างใดดังต่อไปนี้

-   ผู้ใช้ละเมิดกฎหมายที่เกี่ยวข้อง กฎระเบียบ เงื่อนไขการใช้งานฯ ฉบับนี้
-   ผู้ใช้ทำให้ freshmen2023.sgcu.in.th เสื่อมเสียความน่าเชื่อถือโดยการเผยแพร่ข้อมูลเท็จ ใช้วิธีการโกง หรือวิธีการใด ๆ ทั้งสิ้น
-   freshmen2023.sgcu.in.th สูญเสียความไว้วางใจต่อผู้ใช้ หรือเมื่อ freshmen2023.sgcu.in.th เห็นว่าไม่ควรให้บริการ แก่ผู้ใช้ต่อไปด้วยเหตุผลนอกจากที่ได้กล่าวใน (1) ถึง (2) ข้างต้น

15. freshmen2023.sgcu.in.th จะไม่รับผิดชอบใด ๆ ต่อความเสียหายอันเกิดจากการกระทำของผู้ใช้ในการใช้งาน เว้นเสียแต่ความเสียหายดังกล่าวมีส่วนเกิดจากการกระทำโดยเจตนาหรือโดยประมาทของ freshmen2023.sgcu.in.th

16. ในกรณีที่ข้อกำหนดข้อหนึ่งข้อใดของเงื่อนไขการใช้งานฯ ฉบับนี้ละเมิดกฎหมายหรือกฎระเบียบใด ๆ ซึ่งมีผลใช้บังคับแก่ข้อตกลงระหว่างผู้ใช้และ freshmen2023.sgcu.in.th เกี่ยวกับการให้บริการ ข้อบังคับดังกล่าวไม่มีผลใช้บังคับแก่ผู้ใช้ อย่างไรก็ตาม ข้อบังคับอื่นนอกจากข้อบังคับดังกล่าวยังมีผลใช้บังคับอยู่ตามเดิม

17. ผู้ใช้อยู่ภายใต้กฎหมายของราชอาณาจักรไทยทุกฉบับที่มีผลบังคับใช้ รวมไปถึงแต่ไม่จำกัดเพียง พระราชบัญญัติว่าด้วยการกระทำความผิดเกี่ยวกับคอมพิวเตอร์ พ.ศ. 2550

18. สำหรับการแจ้งเตือนจาก freshmen2023.sgcu.in.th ต่อผู้ใช้เกี่ยวกับการบริการ freshmen2023.sgcu.in.th อาจใช้วิธีการที่ freshmen2023.sgcu.in.th เห็นว่าเหมาะสม

19. สำหรับการแจ้งเตือนจากผู้ใช้ต่อ freshmen2023.sgcu.in.th เกี่ยวกับบริการ ผู้ใช้มีหน้าที่ต้องติดตามข่าวสารและการอัปเดตรายละเอียดต่าง ๆ จาก freshmen2023.sgcu.in.th อย่างสม่ำเสมอ

20. ข้อตกลงในการเข้าใช้งานเว็บไซต์ มีดังนี้

-   การลงทะเบียนผ่านเว็บไซต์ freshmen2023.sgcu.in.th เป็นไปเพื่อการเข้าร่วมกิจกรรมรับเพื่อนก้าวใหม่ในปีการศึกษา 2566 เท่านั้น
-   ผู้ใช้งานเว็บไซต์ freshmen2023.sgcu.in.th สำหรับการลงทะเบียนเข้าร่วมกิจกรรมรับเพื่อนก้าวใหม่ต้องเป็นนิสิตชั้นปีที่ 1 ซึ่งกำลังเข้ารับการศึกษาที่จุฬาลงกรณ์มหาวิทยาลัย ในปีการศึกษา 2566
-   ผู้ใช้จำเป็นต้องกรอกข้อมูลที่จำเป็น พร้อมทั้งยินยอมรับข้อตกลงและเงื่อนไขการให้บริการเว็บไซต์ รวมไปถึงยินยอมนโยบายความเป็นส่วนตัวของเว็บไซต์ freshmen2023.sgcu.in.th
-   เมื่อผู้ใช้ได้กรอกข้อมูลแล้ว freshmen2023.sgcu.in.th จะส่งข้อมูลให้คณะผู้จัดงานและองค์กรภายในจุฬาลงกรณ์มหาวิทยาลัยใช้สำหรับการดำเนินกิจกรรมต่อไป
